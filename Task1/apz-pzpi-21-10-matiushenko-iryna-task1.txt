1	БІЗНЕС-ВИМОГИ
1.1		Передумови


У галузі обслуговування електромобілів спостерігається швидке зростання попиту на ефективні та зручні сервісні рішення. Нині існує безліч програмних систем, орієнтованих на покращення процесу обслуговування та оптимізацію роботи технічних центрів. Але, на жаль, більшість з цих систем зазвичай існують достатньо давно та можуть бути застарілими. Також більшість з них орієнтовані саме на використання серед технічних фахівців, для спрощення їх робочих процесів, не беручи до уваги звичайних клієнтів. Разом із застарілим інтерфейсом, стрімке впровадження численних функцій часто призводить до заплутаних інтерфейсів та налаштувань, що створює труднощі для клієнтів з різним рівнем технічної підготовки.
Тому виникає необхідність розробки програмного забезпечення для слідкуванням за станом електромобілів та автоматизації процесу обслуговування, яке б поєднувало широкий спектр функцій для покращення сервісу з простотою, зручністю використання та приємним інтерфейсом. Така система має бути зрозумілою для всіх користувачів і водночас підвищувати якість та комфорт обслуговування електромобілів, забезпечуючи легкість та ефективність технічного обслуговування. 


1.2	Бізнес-можливості


Аналоги на ринку:
−	Nissan EV Care: програма обслуговування для власників електромобілів Nissan, яка надає різні послуги та підтримку для забезпечення максимальної ефективності та безпеки автомобіля. З переваг має планування зарядки та оновлення в реальному часі. Недоліком є затримки в отриманні оновлень програмного забезпечення через додаток, що може впливати на ефективність використання деяких функцій.
−	Tesla Service: програмне забезпечення для віддаленого діагностування авто, відстеження його стану, запису на технічне обслуговування та отримування повідомлень про необхідні процедури. Застосунок має віддалене керування автомобілем, легке планування обслуговування та пошук зарядних станцій. Проте з недоліків можна вказати на високі вимоги до з’єднання з інтернетом та проблеми з синхронізацією. Також застосунок регулярно отримує оновлення, які можуть містити недоліки або зміни в інтерфейсі, що інколи викликає труднощі у користувачів.
−	Lucid Motors Service Application: програма для моніторингу стану автомобілів і забезпечення їхньої безперебійної роботи, що також пропонує зручні інструменти для планування обслуговування авто. Система має високу якість дизайну та функціональності, пропонує достойний рівень персоналізації, що підвищує зручність користування. Також застосунок інтегрується з іншими цифровими сервісами, що надає більше корисних функцій. З недоліків можна виділити деякі проблеми з сумісністю системи з різними моделями смартфонів та операційними системами, обмежену масштабованість та відсутність деяких функцій через те, що застосунок є новим.
Переваги програмної системи в порівнянні з наведеними аналогами полягають в зрозумілості та комфорті його використання, доступності всіх необхідних функцій без виключень, гарному дизайні та доступній вартості для усіх користувачів. Також, програма буде інтегруватися з іншими цифровими сервісами, що надаватиме більш широкий спектр функцій та можливих до використання послуг.
Ключовою стратегією монетизації створеної системи будуть оплати за використання інтегрованих в якості смарт-девайсів станцій для зарядки автомобілів, а також безпосередньо кошти, які платять клієнти за виконання їхніх запитів на сервісні послуги.


2	КОНЦЕПЦІЯ РІШЕННЯ
2.1	Окреслення концепції


При створенні системи за мету було взято створення інноваційного, доступного продукту для клієнтів сервісу обслуговування електромобілів, яке стало б для них надійним помічником в обслуговуванні та слідкуванням  за станом. Застосунок має містити дані про автомобіль, історію результатів технічного огляду, надавати рекомендації щодо моніторингу стану авто та попереджувати користувача про необхідність зарядити електромобіль завчано із вказанням найближчої станції. Персонал сервісу може додавати корисний і рекламний матеріал до застосунку, керувати обліковими записами користувачів і отримувати від них зворотний відгук.
Продукт матиме мобільний, IoT та web застосунки, завдяки чому система міцно інтегруватиметься у процеси моніторингу стану електромобіля та безпосередньо процес обслуговування та зарядки.


2.2	Головна функціональність


MF1.	Моніторинг відсотку заряду автомобіля:
−	Система вимірює відсоток заряду автомобіля під час користування та, безпосередньо, по мірі заряджання електромобіля. 
−	Результат вимірювань користувач може побачити і під час користування системою.
MF2.	Відстеження аномалій під час зарядки:
−	Користувачі можуть стежити за станом авто під час його зарядки і система, у разі певних аномалій, що можуть виникнути під час заряджання, наприклад перегрів, повідомлятиме про це власника. 
MF3.	Створення та керування запитами на сервісні роботи:
−	Користувач може створити запит на необхідні для його електромобіля послуги та має можливість оновлювати їх кількість за потреби.
−	Робітник сервісу може приймати запити на обслуговування автомобіля, відхиляти їх,  також оновлювати їхній стан.
MF4.	Адміністрування системи:
−	У панелі адміністратора можливо переглядати поточні запити на сервісні послуги та керувати ними, керувати доступом та ролями користувачів до секцій застосунку, керувати станціями тощо.
MF5.	Локалізація та інтернаціоналізація:
−	Система має підтримувати декілька мов для охоплення авдиторії у різних країнах. Більш того, додавання нових мов має впроваджуватися легко і без втручання у безпосередній функціонал.
−	Також мають бути підтримувані різні одиниці виміру, конвертацію у які система має робити на клієнтській частині.


3	РАМКИ ТА ОБМЕЖЕННЯ
3.1	Рамки первинного випуску


У проєкті заплановано створення програмного продукту, який матиме як браузерний інтерфейс, так і мобільний застосунок. Браузерний інтерфейс буде зосереджений на адмініструванні та наповненні системи, призначений для працівників і сервісів з обслуговування електромобілів. Мобільний застосунок, навпаки, буде орієнтований на безпосередніх клієнтів, власників електромобілів. У першій версії запуску передбачено наступний функціонал: 
−	Реєстрація облікового запису та вхід за допомогою електронної пошти та пароля. Дані для входу повинні бути зашифровані та захищені від несанкціонованого доступу.
−	Можливість локалізації з легким додаванням нових мов без впливу на функціональність.
−	Адміністрування системи для додавання контенту, нових мов тощо.
Пристрій IoT має надсилати на сервер дані про стан електромобіля під час процесу зарядки. Може повідомляти про перегрів. Також має бути наявна можливість надсилати створені звіти на пошту користувача. До того ж працівник сервісу може змінювати посилання, за яким пристрій звертається до серверної частини.
Система має забезпечувати єдину автентифікацію для браузерної та мобільної версій, з підтримкою ролей для доступу до адміністративної панелі. Адміністративна панель повинна дозволяти надання доступу іншим користувачам.


3.2	Рамки наступних випусків


У рамках наступних випусків запланований додатковий функціонал, що має значно розширити можливості застосунку, залучити ще більше користувачів та покращити користувацький досвід впродовж користування ним
−	Можливість побудувати маршрут до найближчої зарядної станції з поточного місцезнаходження.
−	Підписки, що представлятимуть місячнй або річний пакет послуг, що можна регулярно проходити в рамках неї. Існуватиме декілька рівнів підписок. І зі збільшенням ціни користувачам пропонуватиметься ширший спектр послуг, якими вони можуть скористатися на постійній основі.
−	Розширена аналітика для користувачів з підпискою. Подана аналітика дозволить отримувати поради щодо своєчасної заміни чи вчасного обстеження деталей автомобіля.
−	Форум, у якому користувачі зможуть спілкуватися з майстрами сервісних центрів на тему автомобілів. Вони зможуть в режимі онлайн обговорювати теми, які їх цікавлять та ділитися порадами щодо вирішення  проблем, які можуть завадити повноцінному функціонуванню електромобіля.
−	Впровадження функції доповненої реальності, яка допоможе користувачам виявляти та вирішувати проблеми з електромобілем. Користувачі зможуть навести камеру смартфона на частину автомобіля, і застосунок покаже покрокові інструкції з обслуговування чи ремонту.
Заплановані функції будуть впроваджені у майбутніх випусках, що дозволить розширити можливості застосунку і зробити його значно привабливішим для користувачів.


4	БІЗНЕС-КОНТЕКСТ
4.3	Робоче середовище


Програмна система подібного масштабу вимагає ретельного підібрання технологій, що будуть використані для її розробки. Внаслідок аналізу досвіду команди розробки та поточних трендів у розробці, було обрано наступний перелік технологій:
−	Розробка клієнтської браузерної частини та серверної частини буде проведена за допомогою мови TypeScript. Маючи спільну мову для цих двох частин, стає значно легше забезпечити консистентність даних та типів, а також вносити зміни в одну частину після редагування іншої.
−	Для створення серверної частини буде використано фреймворк NestJS. Даний фреймворк довзоляє найкраще застосувати можливості TypeScript для створення чистої та легкопідтримуваної кодової бази, а також забезпечити реаліацію наскрізної функціональності та наслідування кращих архітектурних шаблонів.
−	В якості СКБД буде використана PostgreSQL, як один з найпопулярніших поточних виборів у сфері реляційних баз даних.
−	Для створення користувацького інтерфейсу буде використано бібліотеку ReactJS, аби забезпечити швидкість, інтерактивність інтерфейсу, структурність коду та компонентів, при цьому зберігаючи чудову швидкодію створеного ПЗ.
−	Для створення мобільного застосунку буде застосована мова програмування Kotlin. Розробка буде проведена лише під операційну систему Android, зважаючи на обмеження нативної розробки під iOS. 
−	Для IoT-девайсу буде використано платформу ESP32, оскільки вона підтримує під’єднання до мережі, а також є дуже компактною і легкою в експлуатації.
−	Будуть використані найкращі практики для автентифікації та авторизації користувачів, аби забезпечити безпеку даних у системі.
−	Доступність та надійність: Система буде розгорнута на віддаленому сервері для можливості цілодобового доступу без значних перерв у роботі.